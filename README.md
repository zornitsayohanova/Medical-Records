Медицинско досие на пациента

Задание: Проектът за създаване на медицинско досие на пациента изисква да се реализират възможности за: 
проследяване на историята на заболяванията на всеки пациент, лекарите, които са го преглеждали, лечението, 
което е било прилагано, излизал ли е в болнични пациентът и за колко време. Лекарите в системата трябва да се 
определят с уникален идентификационен номер, име и да имат специалности. Всеки от тях може да бъде регистриран и като личен лекар. 
Пациентите трябва да се определят от име, ЕГН и да се прави справка дали са си платили здравните си осигуровки през последните 6 месеца.
Всеки пациент трябва да е регистриран при личен лекар. Всеки пациент може да посети лекар на определена дата, независимо дали е личния му лекар или не. 
Когато пациентът посещава лекаря, той му поставя диагноза и евентуално му назначава лечение (изписва лекарства) и 
евентуално издава болничен лист за определен брой дни от определена дата. Всеки лекар трябва да може да вижда в 
системата историята на: поставяните диагнози, определеното лечение на пациентите и дните, в които пациентът е в болнични. 
Трябва да се осигури възможност за показване на обобщени данни за броя на пациентите с дадена диагноза, броя на пациентите, 
които са се записали при всеки личен лекар, броя на посещенията при всеки лекар.
Всеки пациент може да вижда собствената си история на заболяванията.
